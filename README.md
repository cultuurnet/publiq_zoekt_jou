# publiq zoekt jou

Zin om de vrijetijdsmarketing van de toekomst mee te bouwen?

Kom dan, samen met een 50-tal creatieve medewerkers, werken bij publiq. publiq brengt via het publiq-platform publiek en vrijetijdsorganisatoren dichter bij elkaar met producten als UiTnetwerk, Vlieg, UiT in Vlaanderen, BILL, UiTPAS en museumpas, Cultuurkuur, API's, widgets, ea.

Spreekt één van deze 4 vacatures je aan? Push je cv naar sven@cultuurnet.be en we approven je request met een koffie en een gesprek.

Als medior **Frontend developer** focus je op het vertalen van wireframes en designs in cutting-edge websites, applicaties, progressive web apps, of alles dat maar een beetje in de buurt komt. 

Als **Product Manager Publiekskanalen** beheer je de productontwikkeling van UiTinVlaanderen, UiTmetVlieg en BILL. Je analyseert het gebruik van deze producten op basis van gedrag en feedback van de eindgebruikers en partners. 

Als **Product Manager UiTPAS** coördineer je de productstrategie van UiTPAS, het loyalty- en kortingsprogramma van publiq dat vrijetijdsparticipatie stimuleert via een spaar- en voordelensysteem. Vandaag sparen al meer dan 150.000 pashouders bij meer dan 2.000 verschillende vrijetijdsorganisaties.

Jouw missie als **Team Lead Operations** is de goede werking van het publiq-platform op het niveau van de applicaties en gebruikers. Elke gelukkige gebruiker van het platform telt voor je, en je weet je team met ambitie te begeesteren.
